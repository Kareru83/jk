<!DOCTYPE html><html lang="cz" ><head><meta charset="UTF-8"><title>Japa knihovnička</title><link rel="stylesheet" href="style.css"></head><body><header><h1>Japa knihovnička</h1><nav><ul><li><a href="index.html">Úvodní stránka</a></li><li><a href="komiks.html">Komiks</a></li><li>Vertigo</li></ul></nav></header><section class="serie"><article class="nadpis"><h1>Vertigo</h1></article>
<article><figure><img src="lucifer01cz.jpg "/><p><b>ISBN: </b>978-80-7449-429-1</p></figure><section><figure class="vlajka"><img src="img_cz.png" /></figure><header><h1>Lucifer - Vol. 01</h1><h2>Světlonošova cesta</h2></header><aside><h3>Mike Carey</h3></aside><main><p>Počátek kultovního komiksu --- Po Zemi kráčí ďábel. Na počátku byl Lucifer - Světlonoš svržen z nebe, aby vládl peklu. Jenže pak na tento úřad rezignoval a opustil své království, aby se mohl usadit ve městě smrtelníků zvaném Los Angeles. Nejznámější vedlejší postava z cenami ověnčené série Neila Gaimana Sandman si teď užívá poklidný důchod jako majitel exkluzivního hudebního baru Lux v L.A.Ale mise, kterou ho chce pověřit sám Stvořitel, to všechno může změnit. Pokud Lucifer bude souhlasit s tím, že udělá za nebe špinavou práci, může si stanovit vlastní cenu. Jenže ta práce i cena se ukáží být něčím víc. Velká příležitost je spojena s velkou hrozbou a Luciferovi je jasné, že nalezení cesty skrz toto bludiště bude vyžadovat nejvyšší oběť.Což pro ďáble znamená jediné: vybrat někoho, kdo ji za něj podstoupí. Ve verzi, kterou nakladatelství Crew připravilo speciálně pro Pevnost, najdete počátek Luciferova příběhu, čili Světlonošovu cestu tak, jak vyšla poprvé, dále kratší příběh nazvaný Ďábel právě teď nemůže k telefonu a jako bonus pořádnou porci dalšího skvělého komiksu Mika Careyho, Mezi řádky.
Svazek obsahuje povídky: Světlonošova cesta (minisérie z první knihy Lucifera), Ďábel právě teď nemůže k telefonu (povídka ze série Lucifer), Mezi řádky (začátek komiksu Mezi řádky).</p></main></section><div class="clear"></div></article><article><figure><img src="meziradky01cz.jpg "/><p><b>ISBN: </b>9788074493232</p></figure><section><figure class="vlajka"><img src="img_cz.png" /></figure><header><h1>Mezi řádky - Vol. 01</h1><h2></h2></header><aside><h3></h3></aside><main><p>Tommy Taylor je hlavní hrdina cyklu románů fantasy, které se staly kulturním fenoménem. Fanoušci navštěvují webové stránky a cony, aby mohli magické příběhy oslavovat, a doufají, že jejich pohřešovaný tvůrce, Wilson Taylor, se jednoho dne znovu objeví, aby napsal poslední dobrodružství. Ale jedna dějová nitka zůstává viset ve vzduchu: skutečný Tom Taylor, opuštěný Wilsonův syn. Tom, inspirace pro zázračného malého čaroděje, je po celém světě uctíván jako zhmotnělá literární legenda.
V okamžiku, kdy Tomův život začne nabírat podivné a nebezpečné paralely se životem Tommyho, je vtažen do zvláštního literárního podsvětí, kde má moc vyprávění stejnou sílu jako kouzla. Uznávaní autoři LUCIFERA, Mike Carey a Peter Gross, se znovu spojili, aby nechali nahlédnout MEZI ŘÁDKY ve smělé nové sérii o slovech, světech a tenké dělicí čáře mezi nimi.</p></main></section><div class="clear"></div></article>
<article><figure><img src="myty01cz.jpg "/><p><b>ISBN: </b>978-80-7449-236-5</p></figure><section><figure class="vlajka"><img src="img_cz.png" /></figure><header><h1>Mýty - Vol. 01</h1><h2>Legendy v exilu</h2></header><aside><h3></h3></aside><main><p>V New Yorku existují čtvrti, obsazené nejrůznějšími komunitami ? od Číňanů až po Italy. O všech se ví. Ovšem jedna čtvrť je přece jen trochu jiná. Bydlí v ní Mýty. Emigranti z okupovaného pohádkového světa. Bytosti, které známe jen z dětských knížek, žijí inkognito mezi normálními lidmi a mají jeden velmi nepohádkový problém.Vraždu.Vraždu, která může zničit celou mýtickou komunitu. Vraždu Šípkové Růženky, která... v rozporu s pohádkami... nežila šťastně až na věky.V knize Mýty: Legendy v exilu najdete pět prvních sešitů jedné z nejúspěšnějších a nejoriginálnějších komiksových řad současnosti a zjistíte, že i pohádkové bytosti jsou postavy z masa a krve... případně dřeva a barvy.</p></main></section><div class="clear"></div></article>
<article><figure><img src="skalpy01cz.jpg "/><p><b>ISBN: </b>978-80-7449-274-7</p></figure><section><figure class="vlajka"><img src="img_cz.png" /></figure><header><h1>Skalpy - Vol.01</h1><h2>Země indiánů</h2></header><aside><h3></h3></aside><main><p>Dashiell „Dash“ Zlý kůň před patnácti lety prchl před životem v ponížení, chudobě a zoufalství, které panují v indiánské rezervaci Prérijní růže, aby našel něco lepšího. A teď se vrací a zjišťuje, že v rezervaci se toho moc
nezměnilo – tedy až na zářivě nové kasino a na to, že kdysi hrdý národ je nyní decimovaný drogami a organizovaným zločinem. A v centru toho všeho stojí náčelník kmene Lincoln Rudá vrána, bývalý aktivista hnutí Rudá síla, ze kterého se v průběhu času stal blahobytný šéf podsvětí, a který se rozhodl, že sto let okrádání Lakotů bílým mužem stačilo a že teď přišel čas to oplatit. Dash, ozbrojený pouze párem svých nunčaků, divokou náturou a (nejméně) jedním temným tajemstvím, musí přijít na to, jak přežít ve světě plném gamblingu, přestřelek, agentů FBI, Psích vojáků, masakrů, vaříren perníku, laciného sexu, chlebových placek, indiánské hrdosti, bytostí hromu, drsné krásy pustiny... a možná i nějakého toho skalpování.</p></main></section><div class="clear"></div></article></section><footer>Copyright &copy; 2023, <a href="http://www.tiraz.cz">www.tiraz.cz</a></footer></body>
